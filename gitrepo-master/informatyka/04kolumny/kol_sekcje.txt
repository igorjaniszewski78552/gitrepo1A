Temat: Zadania poezji i role poety. Zinterpretuj i porównaj podane teksty Czesława Miłosza i Ernesta Brylla, uwzględniając wybrane konteksty literackie oraz ukształtowanie artystyczne obu tekstów.

Czesław Miłosz (1911-2004)

Który skrzywdziłeś

Który skrzywdziłeś człowieka prostego
Śmiechem nad krzywdą jego wybuchając,
Gromadę błaznów koło siebie mając
Na pomieszanie dobrego i złego,
Choćby przed tobą wszyscy się skłonili
Cnotę i mądrość tobie przypisując,
Złote medale na twoją cześć kując,
Radzi że jeszcze jeden dzień przeżyli,

Nie bądź bezpieczny. Poeta pamięta
Możesz go zabić - narodzi się nowy.
Spisane będą czyny i rozmowy.

Lepszy dla ciebie byłby świt zimowy
I sznur i gałąź pod ciężarem zgięta.

Washington D.C., 1950 (Światło dzienne, 1953)

Ernest Bryll (ur. 1935)

Ten, który…

Ten, który skrzywdził człowieka prostego
Wynajdzie rymopisów, co wszystko wymażą
i historyka w dowodach zręcznego
Który wyrzeźbi dzieje z tak dostojną twarzą
Jak nigdy w dziejach nie bywało.
Ten, który zbrodnię czynił - byle wszystko cało
Znajdzie w ciemności wieków swoją sprawiedliwość
Chociaż siał burze, słodkie zbierze ziarno.

Takie jest doświadczenie. A my byśmy chcieli
Aby się słowa poety lękano
By imperatorowie w pomiętej pościeli
Pocili się, myśleli - co o nich pisano

Takie jest doświadczenie, które zawsze znano
I zawsze przeciw głupi poeci lecieli.

Zwierzątko, 1975

I. Rozwinięcie tematu (22 pkt)

Miłosz, Który skrzywdziłeś
Kreacja podmiotu lirycznego
pewny własnej wartości roli poeta;
obserwator i krytyk piętnujący zło;
osoba zaangażowana;

Adresat liryczny
człowiek lekceważący człowieka i normy moralne;
tyran, zadufany w sobie, pyszny i dumny władca;

Władca i społeczeństwo
spersonalizowany (2 os. lp.) - wzmocnienie groźby;
strachem podporządkowuje sobie innych;
poddańczo wychwalany i idealizowany;

Bryll, Ten, który…
Kreacja podmiotu lirycznego
racjonalista odrzucający idealizowanie rzeczywistości;
ironiczny, sarkastyczny krytyk;
osoba zachowująca dystans;

Adresat liryczny
retoryczne "my", czyli "wy" - podm. zdystansowany!
ludzie naiwni, wierzący w ideały i sprawiedliwość;

Władca i społeczeństwo
uprzedmiotowiony (3 os.) - niedosięgły; cyniczny i szyderczy manipulator; gardzi człowiekiem i prawdą;
żąda poklasku, w praktyce triumfuje; pociąga za sobą ludzi (atrakcyjność zła);
